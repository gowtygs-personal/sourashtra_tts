Aski thengo namaskar. Ami atho dhivo episode um sethey. Hindha kai pathi vatho keranjaario menadhi Natural Selection from Darwin's theory of Evolution. Ella aski thenu school um sikkariyo onte topic us. Ana mulli ella pathi kago hindho vatho kenno ? Kago menadhi, ella sikkadi thedhoriyo vel, khobbimu onta mukkiyamana visayamum serka ivar podariyo maadhiri sikkadariyo nhee. Thella kaayo ? Kono ella theory of evolution work horiyo menathes. Podhugon ella sikkadhi dhethavol, boggunum kai padam thairhaaigi, thed rhee harmam kerengo. Onta raanumu uvvo Maan rhaai. Thella Maan nu poora kalla setha pullunug, khallagon lombariyo jhaadu paan isani khaili jivai. Jadho jadho kalla setha paan poora sejjirhai. Ellamaamu ruvvo maan nu uncho setha paan khayo chokkod lavai na meni mellai. Thella unchaa paan nu kaathokuchi ekki ekki saai. Isani muyarchi kelle rhiyedhi dhi theen generation um maan ug gelo lamba hoyi ottaga chivingi maadhiri hoiyiraai. Isani padamum thairhaai. Isanis meni ango milli teacher nu sikkadhi dhen. Nijamum isanis chalariyo ya ? Mogo rekka paja rekka paja meni mee havdiley rhee, moro bedaan bedin nadhinin milli isani havdiley rhiyedhi sondhom moro sandhadimu thideer keri rekka molochi avatho niguldaiya ? Isani hona. Isani hoi mena evalo rekka sengaadi sethey menkaan, dhessu haadh sethenu, chaar paain sethenu meni design design kon jhukku menkaan avudirhaan. Nijamum kaai chalariyo mei ? Nijamum kai chelariyo menadhi "Natural Selection" menariyo onta process. Natural selection um kai hoi ? Onta fixed starting point rhee harmam kerengo. Nooru Maan sethey meni khallengo. Thellamaam haddhu maan theen adi sethey. Micham sethey haddhum, iruvathi anju maan dhee adi sethey. Kadaisi sethey iruvathi anju maan chaar adi sethey. Aski maan nu sonthos kon jivley sethey. Dhideer keri ontey dhinnu raan um vellam avi khalla bhoiyyum sethey pullun jukkuyo alinchi jedariyo. Isani onta hoyether, khalla micham sethey uvvo pullugu nooru maan mulli poetti thavai. Churoom thella pullu poor sejjai. Thella sejjo menadhi sethamaam kullo sethey maan nu poorag khathayo rhaana. Uvvo uncho sethey maan nu jhaadum sethey paan kaatho millidai.  Chokkod uncho sethey maan nu easy gon uncha jhaadu paan milli khaili rheelai. Atho, ellam maadhiri scenariom uncha sethey maan kullo maan nu sodi langurug jivai. Pillo ujathavel, uncha maan nu pillan atho ven rhaai ? Kago ? Kullo maan nu vellam holjaadhu jhukku thomchiriyo nhee. Uvvo uncho hodhathenu uvvo extra thomchiraan. Chokkod uncho hodhatheno poora thomchildiraan. Atho adutha sandhadhimu uncho sethey maan nu ven rhaai. Ella onta extreme scenario, aana ella scenariom kago haal uncho sethey maan nu ven hoyeyo ? Uncho sethey maan nug onta nhanna reproductive advantage abbeyo. Thella haal. Real life um, ella maadhiri nhanno nhanno advantage un poora cheri pala thalaimurai holjaadhu nhanno nhanno external internal feature vithiyaas avudai. Ella process naavus Natural Selection. Thellos kon kollo uyir jhukku pillan jeni jeev sengaadi rhaaresgi thellego gene dhusura jeevnug compare kera extra paas hothey. Ellago dhusura eduthu kaatun mulli sey. Anil um uvvo thego daadh modho rhiyedhi theno poora chokkad hard aana nuts, kottainug khaatho musai, Jivatho chance ven hoiyaayi. Pillal ven hoiyaayi. Adutha generation um uvvo advantage ven sethogo gene ven pass hoi. Evolution menathey Survival of the Fittest meni menan. Isani menadhi ondey onta fittestu sethey meni artham hoiyaayi. Isani nhaa. It is about Survival of the Good Enough. Thella haaldhis uvvo unno advantage setheno alinchi jedariyo nhee. Sari, Ella sengaadi hindhaa episode mujjaariyo. Kaaidhi question rhiyedhi mogo contact keruvaai. Kadaisigon onda homework question Menkaan, adhaavadhu Humans um Natural Selection atho mulli chalariyos ya ?
